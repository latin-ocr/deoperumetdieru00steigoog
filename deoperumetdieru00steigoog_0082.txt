,77

Hucusque si artificiosam carminis nostri compositio·
nem et in universum apparere statuimus etin singulis
conati sumus demonstrare: jam illud non amplius reti-
cendum est eam compositionem vel nostra sententia
neque ubique ex consilio et ratione esse repetendam,
quippe quae aliquatenus in rerum necessitate posita
sit, neque tanta subtilitate partitionis, tanta senten-
tiarum perspicuitate tamque aequabili omnium partium
perfectione, quam post natam demum philosophiam et
rhetoricam in Graecorum monumentis literarum inve
nimus, confectam esse atque absolutam. Quin etiam
concedimus tractationem argumenti in allegoriis si mi·
nus esse longiorem, eo tamen peccare, quod versibus
249-69 locus simillimus vu 219 sqq. sine idonea
causa praemissus est Verum enim vero hoc assevera-
mus atque contendimus: per totum Operum et Dierum
carmen, quoad Hesiodi est, ne unum quidem versum
aut ineptum aut obscurum aut languidum reperiri:
potius in hac primoquidem parte ,et locorum docen-
tium cum animum commoventibus elegantem esse va·
rietatem et commotiones animi ab acerbitate ad· dolo-
rem, a dolore post oppositam felicitatis imaginem ad
summam gravimem commonendi cum arte praestan-
tissima esse perductas. Superest ut in reliquis pare-
‘ graphis commentationis nostrae probare studeamus al·
teram quoque ac tertiam carminis partem et cum prima
vinculis indissolubilibus cohaerere et per capita singula
apte eleganterque esse descriptas. Quod dum iecerit
mus, hunc fasciculum lecturos rogamus, ut sententiam
de universo quidem conatu nostro proferant: cujusvis
enim periculi restitutionis probatio firmissima est per-
fecta restitutio.

 

